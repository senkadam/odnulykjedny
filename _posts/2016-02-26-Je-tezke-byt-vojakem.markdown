---
layout: post
titleblog:  "odnulykjedny - Nomádem v Izraeli"
title:  "Je těžké být vojákem?"
date:   2016-02-26 10:36:00"
author: Ejdý
categories: izrael
tags:	armáda Nazareth cestování hledání Tiberius dobrovolníci
cover:  "/imgs/naztib/vyl2.JPG"
---
Poslední týden jsem strávil tak trochu v Ježíšových stopách. Né že bych ho následoval nějak důsledně, přece jen jak je mi známo Ježíš při svém putování po zemi zaslíbené v moc hostelech nepřespával a netrávil většinu dne bušením do klávesnice. Přesto se mi podařilo vyskytnout na pár místech, kde nějaký čas strávil i on (nebo to aspoň ve svých povídkách tvrdí několik rybářů) než dostal ten skvělej nápad, že se vydá do Jeruzaléma a nechá se ukřižovat.

Dvě noci jsem strávil v Nazarethu. Z kdysi malinkého města s úzkými uličkami je dnes celkem slušná aglomerace. Nazereth je arabské město, něktěří jsou muslimové, někteří křesťané, tak si tu spolu dohromady žijou aniž by je napadlo, že by to měl být probém, no ale o tom by se dalo psát do nekonečna. Jinak je to poměrně smutné místo, protože historické centrum je dost vylidněné. Turistů už nejezdí tolik, takže většina krámů je zavřená a lidé se stěhují do nových domů mimo centrum. Celkově si myslím že vyliďnování původních městkých částí je jeden z nejsmutnějších fenoménů dnešního světa (pokud nepočítám války, hlad nedostatek vody a podobný malichernosti).

Místo kde se Džízis prohlásil za mesijáše
![Nazareth](/odnulykjedny/imgs/naztib/2.JPG)

V Nazarethu stojí chrám zvěstování panny Marie. To je místo, kde archanděl Marii oznámil, že si ji Bůh vybral aby porodila božího syna, no dyť to znáte. Protože samozřejmně stojí přesně na tom místě kde se to stalo, tak tam stojí dva, jeden katolický a druhý pravoslavný. Ten katolický byl postaven někdy v šedesátých letech minulého století ale jsou v něm ukryty trosky původních kostelů a je překvapivě vkusně řešenej.

Chrám
![Nazareth](/odnulykjedny/imgs/naztib/1.JPG)


Vtipný jsou mozaiky kolem chrámu, které ukazují Marii s malým Džízisem tak jak je vidí jednotlivé národy. Tady je můj favorit a to thajská mozaika.

![Nazareth](/odnulykjedny/imgs/naztib/3.JPG)

Co mě taky pobavilo je,že zatímco slováci tam svojí moziaku mají, naší věhlasné a velevýznamné zemi se silnou křesťanskou kulturou se ještě světu nepodařilo sdělit, že se naše Republika už více než 2O let jmenuje jinak.
![Nazareth](/odnulykjedny/imgs/naztib/4.JPG)
![Nazareth](/odnulykjedny/imgs/naztib/5.JPG)

Já v Nazarethu
![Nazareth](/odnulykjedny/imgs/naztib/6.JPG)


Právě teď sedím ve vlaku a zpracovávám dojmy z Tiberiu, což je město na břeho Galilejského jezera. Tam, jak určitě všichni víte, žačal ježíš svojí kariéru tím že měnil vodu ve víno, chodil po hladině a prováděl další vylomeniny. Tam jsem si také ověřil jak moc platí že lína huba je holý neštěstí. Chtěl jsem si rezervovat hostel, ale nejlevnější hostel ve městě, Tiberias, byl podle všech bookovacíh systémů plný. Řekl jsem si, prdím na to prostě tam přijedu  a zeptám se jestli by to nešlo nějak vyřešit a ono to nějak dopadne, což se ukázalo jako super nápad.

Hostel se oficiálně tvářil jako plný, ale to jen proto, že právě pracovali na vstupu na střechu a tak prostory byly trochu staveništěm. Když majitel hostelu Omer, zjistil, že jsem s tim v pohodě tak mě bez problémů ubytoval a nakonec se z toho pro mě vyklubalo nejpříjemnější ubytování za celou dobu. Omer svůj hostel provozuje pomocí dobrovolníků, což v Izraeli a prý i po světě momentáně dost frčí. Tzv. helpbackpacking probíhá tak, že hostel vás u sebe nechá přespat a dá Vam najíst a vy za odměnu pro něj pracujete. Partička co provozovala Tiberias byla složená z fajn lidí, ale nejvíc mě bavili dva týpci ze států Steve a Rusell. Jejich příběhy byly podobné. Prostě se vysrali na to, že už jsou "starý", naopak si řekli že když už jsou v důchodu tak maj příjěm zajištěnej, sebrali batoh a vydali se kolem světa.

Omer
![Tiberias](/odnulykjedny/imgs/naztib/OMER.JPG)

Dobrovolníci
![Tiberias](/odnulykjedny/imgs/naztib/7.JPG)

Pobyt v Tiberiu byl fajn i kvůli Omerovu přístupu k hostelnictví. Svým starým vlokswagnem bere lidi na lowcostový výlety po okolí nebo večer do perfektního baru do nedalakého kibucu s levným pivkem. Jestli se někdy na břehu galilejského jezera vyskytnete, stavte se u něho. Web - http://www.hosteltiberias.com/


Výlet
![Tiberias](/odnulykjedny/imgs/naztib/vyl1.JPG)
![Tiberias](/odnulykjedny/imgs/naztib/vyl2.JPG)

Mešita v Tiberiu
![Tiberias](/odnulykjedny/imgs/naztib/mes.JPG)

Židovští kluci si dávaj cígo na tajňáka
![Tiberias](/odnulykjedny/imgs/naztib/9.JPG)

Rybář čeká na ryby
![Tiberias](/odnulykjedny/imgs/naztib/10.JPG)


Běheme toho co píšu tenhle blogpost, se vlak kterým jedu plní lidma, kteří se vrací domů na víkend. (Kterýmu se tu říká šabat, začíná v pátek ve poledne a trvá zbytek pátku a celou sobotu. A nejezdí během něho vlaky ani autobusy. Mohlo by se Vám to hodit, kdybyste někdy jeli do Izraele  abyste nebyli pak tak překvapený jako já, když zjistíte že z letiště vás nic jiného než tágo neodveze). Hromada z nich je vojáků. A se zděšením jsem se přistihl, že mě napadlo, že jim možná trochu závidim. Dostane uniformu, na ramenu máte znak útvaru, jasně víte kam patříte, co máte dělat. Když máte štěstí tak vám přes rameno pověsí pěknou flintu. Všechno je daný, a pokud žijete v Izraeli je celkem jasnej i smysl vaší služby. My ostatní, co jsme ze zemí, kde vojenská služba už neexistuje, nebo už ji máme za sebou, prostě my všichni co jsme postižení nečím tak složitým jako je svoboda a možnost volby to máme těžší. Musíme denně přemýšlet jaký má to naše počínání smysl, co dnes, co zítra, proč to všechno. A možná to budeme hledat až do smrti, stejně jako Rusell nebo Steve s batohem na zádech na palandách nezapadlejších hostelů plných lidí, který se ptají na stejné věci- proč, jak a co dál?
